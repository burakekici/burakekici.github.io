---
title: "Erasmus Bölüm 4 - Dersler"
layout: post
date: 2017-01-15 20:00
tag:
- erasmus
- almanya
- freiburg
- ders
category: blog
author: ekici
description: Erasmus
---

Ders mi? Ne dersi? :)

Eh, dürüstçe bir açılış yapalım. Erasmus öğrencisi olduğunuzda derslerin birinci önceliğiniz olmaması gayet doğal.

Çünkü önünüzde daha büyük problemler var; sorumluluk almak, bütçenizi idare etmek, ev işlerini görmek, yurt dışında bir başınıza hayatta kalmak.

Aynı zamanda daha heyecan uyandırıcı konular var; kültür şoku, bambaşka ülkelerden ve milletlerden insanlar tanımak, yeni bir dil öğrenmek, İngilizce'nizi ilerletmek ve saire.

Ancak elbette dersler de tüm bu hareketli sürecin bir parçası. Hele ki benim gibi mezuniyete az kala önemi daha da artıyor. Bu yazıda da dersler, üniversite, sınavlar vb. konuları ele almaya çalıştım.

---

## Genel Bilgiler

Freiburg Üniversitesi Almanya'nın **en iyi 7. üniversitesi**. Aynı zamanda Almanya'nın **en eski 2. üniversitesi** (1457).

**TopUniversities.com** üniversite başarı sıralamasına göre **dünya çapında 84. sırada**. Hacettepe Üniversitesi'nin 600-800 arasında yer aldığını göz önünde bulundurursak bayağı iyi bir sıralamaya sahip olduğunu söyleyebiliriz.

Freiburg ise tam bir **öğrenci şehri** diyebiliriz. Kampüs diye bir şey yok çünkü şehrin tamamı bir kampüs. Her yerde üniversiteye bağlı binalar bulabilmek mümkün.

Öğrenci değişim programının isim babası Erasmus bu üniversitede okumuş. 🙂

Üniversitede yaklaşık 30-35 bin civarında öğrenci öğrenim görüyor. Bunların yaklaşık %30'u yani 10 bin kadarı uluslar arası öğrenci.

## Takvim

Freiburg Üniversitesinde senede yalnızca iki dönem var bunlar yaz ve kış dönemleri.

**Kış** **dönemi** 1 Ekim &#8211; 31 Mart tarihleri arasında.

**Yaz dönemi** ise 1 Nisan &#8211; 30 Eylül tarihleri arasında.

Buraya geldiğim 2016-2017 kış döneminde dersler 17 Ekim'de başladı. 10 Şubat'ta 15 haftalık ders dönemi bitecek. Sınavlar ise 13 Şubat-31 Mart arasında yapılacak.

Aşağıda üniversitenin yıllık genel takvimini görebilirsiniz.

<p align="center">
  <img src="../assets/images/2017/erasmus/freiburg-takvim.jpg" alt="Erasmus"/>
</p>

Almanya'da bildiğim kadarıyla tüm lisans programları Almanca dilinde. Almanca bilmediğimden ötürü yüksek lisans dersleri aldım.

Erasmus kapsamında **en az 30 ECTS** ders almanız gerekli. Ancak **7 ve üzeri ders** alırsanız kredi sınırına takılmıyorsunuz.

Freiburg Üniversitesi'nde **ekle-sil** dönemi yaklaşık **2 ay** sürüyor. Bu bayağı uzun bir süre.

Hacettepe Üniversitesi 13 Şubat'ta ikinci döneme başladığı için Freiburg'daki sınavları erken alıp fazla zaman kaybetmeden geri dönmek durumundayım. Bunun için Freiburg'daki hocalar ile konuştum. Dersler bittikten 1-2 hafta içerisinde sözlü ya da yazılı sınav yapabileceklerini söylediler. Şu anda son sınavım 20 Şubat'ta görünüyor. Sonuçlar ise nasıl olur kestirmek şimdilik güç. 🙂

## Dersler

- Image Processing & Computer Graphics + lab,  
- Computer Vision + lab,
- Database and Information Systems + lab,  
- ve Business English olmak üzere toplamda 7 ders aldım. 
 
Freiburg'da 22 ECTS, Hacettepe'de 34 ECTS'ye tekabül ediyor.

* Çoğu dersin **video** **kayıtlarını** internette bulmak mümkün.
* **Devamlılık** çoğu derste **zorunlu değil**.
* **Ara sınav** **yok**.
* **Ödev yapmak** çoğu derste **zorunlu** **değil**.
* Bazı derslerde sınava girebilmek için dönem boyu verilen **ödevlerde** toplamda **100 üzerinden 50 puanı** geçmek gerekli.

Tabii bu koşullar altında rehavete kapılmadığımı söylesem yalan olur. :)

Çalışıp çalışmamak, konuları haftalık takip etmek tamamen öğrencinin inisiyatifine bırakılmış durumda. Dilerseniz 20 küsür haftada azar azar çalışırsınız, dilerseniz son 1-2 haftada hayvan gibi şey yapıp halledersiniz.

## Ekstra

Freiburg Üniversitesi'nde dersler tam saatte başlayıp 2 saat sürecek programa yazılıyor (10.00-12.00 gibi). Ancak genellikle 15 geçe başlayıp 45 geçe ders sona eriyor. Çoğunlukla da blok ders yapılıyor.

Bir de ilginç bir adetleri var, ders sonunda herkes eliyle masaya vuruyor. Bir nevi alkış yerine geçiyormuş.

Gördüğüm bütün sınıflarda muhakkak bir lavabo mevcut.

Sınıfta her an bir sümkürme sesi duyabilirsiniz! Buraların kültürüne göre ayıp sayılmıyor.

---

## Kaynaklar

**[Wikipedia University of Freiburg](https://en.wikipedia.org/wiki/University_of_Freiburg)**

## Tüm seri

- **[Erasmus Bölüm 1 – Karar, Hazırlık ve Vize Alma Süreci](http://burakekici.com/erasmus-bolum-1)**
- **[Erasmus Bölüm 2 – Freiburg ve İlk İzlenimler](http://burakekici.com/erasmus-bolum-2)**
- **[Erasmus Bölüm 3 – Freiburg ve Ulaşım](http://burakekici.com/erasmus-bolum-3)**
- Erasmus Bölüm 4 – Dersler
- **[Erasmus Bölüm 5 – Ekonomi](http://burakekici.com/erasmus-bolum-5)**
- **[Erasmus Bölüm 6 – Dil](http://burakekici.com/erasmus-bolum-6)**
- **[Erasmus Bölüm 7 – Freiburg’da Yaşam](http://burakekici.com/erasmus-bolum-7)**
- **[Erasmus Bölüm 8 – Sonuç](http://burakekici.com/erasmus-bolum-7)**
