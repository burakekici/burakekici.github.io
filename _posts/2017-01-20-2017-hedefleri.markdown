---
title: "2017 Hedefleri"
layout: post
date: 2017-01-20 20:00
tag:
- hedef
- yeni yıl
hidden: true
category: blog
author: ekici
description: 2017 hedefleri
---

Bu yazıda 2017'ye dair hedeflerimi anlattım. <!--yorum-->

2016 yılı benim için hareketli geçti. Yıllar ilerledikçe yaşam denilen bu zorlu müsabakada daha profesyonel şekilde oynuyorum. 2017 için de kendime bazı hedefler belirledim. Hatta belki bu hedefleri daha ciddiye alırım diye bunları bir blog yazısı olarak yazmak istedim.

> "Hedefler bebekler gibidir; yapması çok zevkli, bakması çok zor."

2017'ye dair hedeflerimi 5 ana başlıkta topladım.

&nbsp;

## 1. Dersler, Okul, Kariyer

Şu anda benim için en öncelikli hedeflerimden birisi okuldan **mezun** **olmak**. Tabii bunu yaparken de hem ortalamayı iyi bir seviyede tutmak hem de bu süreyi en verimli şekilde geçirerek mesleğimde sözü geçen bir yazılım geliştirici olarak mezun olmak hedeflerim arasında.

&nbsp;

## 2. Almanca, Yabancı Dil

Erasmus tecrübemde değerini çok iyi anladığım şeylerden biri de mümkün mertebe çok dile hakim olmak. Ne demişler: "Bir lisan bir insan, iki lisan iki insan."

Bu uğurda, yıl sonuna kadar Almanca'da B2 seviyesine çıkmayı kendime gaye edindim. Şu anda yaklaşık A2 seviyesindeyim. Almanca zor bir dil ama imkansız değil. 100 küsür milyon insan konuşabiliyorsa ben de elbette öğrenebilirim.

İngilizce ise modern dünyada en en önemli şeylerden birisi. Eğer İngilizce'niz kötü ise ivedili bir şekilde çalışmaya aşlamanızı tavsiye ederim. İngilizce olmadan sağlıklı bilgiye erişmek güç, dünyayı takip etmek güç. Muhakkak faydasını göreceksiniz. Telefonunuza **[Duolingo](https://www.duolingo.com/)** indirerek işe başlayabilirsiniz.

&nbsp;

## 3. Bilgi, Kitap, Araştırma

Olur olmaz her şeyi öğrenme hevesim kendimi bildim bileli mevcuttur. En gereksiz şeylerin bile peşine düşüp Google'da sayfa sayfa araştırıyorum.

Bu yılki hedefim bu öğrenme sürecini daha sistematik, daha kontrollü ve daha akıllıca yürütmek. ‪İnsan öğrenmenin hazzını bir aldı mı durmak istemiyor.

Bir diğer hedefim ise yıllardır düzene oturtamadığım **kitap okuma alışkanlığı** edinmek. Hedef, ayda 1 kitap ve yıl sonunda toplamda en az 12 kitap okumuş olmak.

&nbsp;

## 4. Sağlık, Spor, Beslenme

Aslında bu madde dört numara değil, bir numara. Hatta bir amaç değil, bir araç. Hayatınızdaki **en** **kıymetli **şey **sağlığınızdır** kıymetli okuyucular. Sağlık olmadıktan sonra paranız olmuş, arabanız olmuş hiçbir şeyin kıymeti kalmaz. Yediğiniz yemeğin dahi tadını alamazsınız. Eh bu durumda sağlığınızı korumak en öncelikli vazifelerinizden birisi olmalı.

Bu bilinci edineli bayağı uzun zaman oluyor ama güzel alışkanlıklar kazanmak benim için çok kolay olmadı. Bunlar zaman alan şeyler. Şöyle geriye dönüp attığım adımları listeleyecek olursam;

**2013 Temmuz**&#8216;da kola, fanta, gazoz vb. aşırı şeker içeren asitli içeceklere veda ettim. Artık hiç aramıyorum, hatta tadı çok iğrenç geliyor. İnanın bana alışılamayacak bir şey değil.

**2014 Haziran**&#8216;da çaya şeker atmayı bıraktım. Çayın tadı böyle daha iyi alınıyor. Gerçekten şeker atmanın hiç lüzumu yok.

**2015 Ocak**, evde ufaktan spora başladım. 2015 Eylül'ünde spor salonuna yazıldım, ilk üç ayı çok yoğun olmak üzere yaklaşık dokuz ay devam ettim. Bu süre zarfında 68 kg'dan 74 kg'a çıktım.

**2015 Şubat**&#8216;ta Quora'da okuduğum [**bir yazı üzerine**](https://www.quora.com/What-small-lifestyle-changes-have-the-biggest-impact/answer/Peter-Mayer-5) günlük 2.5-3 lt su içmeyi alışkanlık haline getirdim.

**2015 Eylül**&#8216;de spor salonuna yazılmamla birlikte beslenme konusunda daha titiz olmaya başladım. Aldığım günlük protein miktarını artırdım. Cipsten ve aşırı şekerli fabrikasyon ürünlerden uzak durmaya başladım.

**2016 Haziran**&#8216;da bazı sağlık sorunlarından ötürü spor salonunu bıraktım. 2016 Ekim'de de değişim öğrencisi olarak bir dönemliğine Almanya'ya geldim. Eh, annemin yardımı olmadan burada beslenmeye çok dikkat edemiyorum. Şubat sonunda dönüşümle birlikte beslenme ve spor konusunda yeni bir başlangıç yapacağım.

&nbsp;

## 5. Blog

Beşinci hedefim de bu yıl blogumu daha aktif kullanmak. Geriye dönüp baktığımda olumlu yahut olumsuz gelişmelerimi takip etmek, neler yaşadığımı görmek adına güzel bir hobi.

&nbsp;

## İlk 20 Günde Neler Yaptım?

**1-** Hedeflerimi gerçekleştirme bağlamında ilk adımımı telefon kullanımımda radikal değişiklikler yaparak attım.

**Facebook**, **Twitter**, **Instagram** ve **Snapchat** uygulamalarını sessize aldım ve bildirimlerini kapattım. Çünkü şöyle bir düşününce fark ettim ki bu uygulamalardan gelen bildirimlere hemen yanıt vermek zorunda değilim. Hepsi bekleyebilir.

Son durumda yalnızca **Whatsapp**, **FB Messenger** ve **Gmail** bildirimleri açık kaldı.

**2-** Telefonumun ana ekranını sil baştan düzenledim.

<p align="center">
  <img src="../assets/images/2017/2017-hedefleri/homescreen-before.jpg" alt="2017 Hedefleri"/>
  <figcaption>Before</figcaption>
</p>

<p align="center">
  <img src="../assets/images/2017/2017-hedefleri/homescreen-after.jpg" alt="2017 Hedefleri"/>
  <figcaption>After</figcaption>
</p>

Bir de duvar kağıdına hedeflerimi yazdım. Böylece ne zaman telefonumu elime alsam aklıma gelmiş oluyor.

**3-** Son olarak [**Productive**](https://itunes.apple.com/gb/app/productive-habits-daily-goals/id983826477?mt=8) isimli bir uygulama buldum. Şimdilik yalnızca iOS sürümü mevcut. Fikir güzel ancak şimdilik benim için pek verimli olduğunu söyleyemem. Uygulamanın olayı, yapmanız gereken şeyler için bir zaman dilimi (sabah, öğle, günün herhangi bir zamanı) seçiyorsunuz. Dilerseniz uygulama size bildirim gönderiyor. Ve uygulamaya girip tamamladığınız hedefleri işaretliyorsunuz. Neleri yapıp yapmadığınızı da takvim üzerinden görebiliyorsunuz.

<p align="center">
  <img src="../assets/images/2017/2017-hedefleri/productive-ss.png" alt="2017 Hedefleri" height="500"/>
</p>

&nbsp;

Kısmet olursa sene sonunda bir de değerlendirme yazısı yazarım. Şimdilik söyleyeceklerim bu kadar. Kapanışı da şu söz ile yapalım,

> Başarının, çalışmaktan önce geldiği tek yer sözlüktür.
