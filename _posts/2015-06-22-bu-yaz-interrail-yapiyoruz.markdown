---
title: "Bu Yaz Interrail Yapıyoruz!"
layout: post
date: 2015-06-22 20:00
tag:
- interrail
- avrupa
- seyahat
category: blog
author: ekici
description: Test
---

Kenarda köşede birikmiş bir miktar paranız ve tatil için ayırabileceğiniz birkaç hafta vaktiniz varsa, o halde bir Avrupa seyahati için neredeyse hazırsınız! :)

Interrail, Avrupa’yı hesaplı bir şekilde ve özgürce gezebilmenin en güzel yollarından biri. Alacağınız biletteki gün sayısı kadar 2. sınıf trenlere ücretsiz olarak binme hakkı sunuyor.

<p align="center">
  <img src="../assets/images/2015/interrail/interrail1.jpg" alt="Harita"/>
</p>

Interrail yapmaya karar verdikten sonra izlemeniz gereken yol şöyle:

## 1. Pasaport Çıkartmak
Pasaport çıkartma ile ilgili yazdığım yazıya **[buradan](http://burakekici.com/pasaport-cikartmak)** ulaşabilirsiniz.

## 2. Uçak Bileti Almak
Uçak biletini ucuza getirmek için biraz erken davranmanızda fayda var. Birkaç ay öncesinden seyahat günlerinizi belirlerseniz hava yolu firmalarının çok güzel indirimleri ve çeşitli kampanyaları oluyor.

Ayrıca biraz araştırma yapmakta fayda var. Örneğin direkt bulunduğunuz şehirden değil de başka bir şehirden aktarmalı gitmek çok daha hesaplı olabilir. Unutmayın bu adımlarda ne kadar kar ederseniz seyahatiniz için o kadar fazladan paranız olur.

## 3. Interrail Bileti
Interrail biletini;

- Bulunduğunuz şehrin tren garından,
- Bazı anlaşmalı aracı firmalardan,
- Ya da internette kendi sitesi üzerinden temin edebilirsiniz. Ancak internetten aldığınız biletin elinize ulaşması birkaç hafta sürebilir.

Aşağıda 2015 için geçerli Interrail bilet fiyatlarını görebilirsiniz.

<p align="center">
  <img src="../assets/images/2015/interrail/interrail2.jpg" alt="Harita"/>
</p>

Flexi biletlerde, örneğin 22/10 flexi biletinde, belirlediğiniz 22 günlük sürede 10 farklı günde trenlere dilediğiniz gibi biniş hakkı elde ediyorsunuz.

Interrail biletini yola çıkmadan bir gün önce alabilmeniz de mümkün ancak vize başvurusundan önce alırsanız vize alırken faydasını görürsünüz.

Bileti alabilmek için pasaportunuzu çıkartmış olmanız gerekli. Pasaport numaranızı kullanarak bileti alacaksınız.

İade etmek isterseniz %15’lik kesinti yapılır. Örneğin 22/10 flexi biletini 281 €’ya aldınız, iade esnasında paranızı 42 € kadar eksik alırsınız.

## 4. Vize Başvurusu

Başvuru sürecini ve sonucunu anlattığım yazıya ulaşmak için **[buraya](http://burakekici.com/schengen-vizesi)** tıklayınız.


## 5. Valiz Hazırlığı

Seyahatim için yanıma aldığım ekipmanları aşağıdaki excel’de bulabilirsiniz. 25 günlük seyahat için yeterli oldu.

**[Ekipman Listesi](../assets/images/2015/interrail/ekipman.xlsx)**


## 6. Plan Yapmak

Hazırlık sürecinin şüphesiz en keyifli kısmı, plan yapmak!

Şimdi ister Interrail biletinizin yanında verilen haritayı açın, isterseniz Google Maps ya da benzer bir uygulama açın ve gitmek istediğiniz yerleri işaretleyin. Aşağıda “İlave Kaynaklar” kısmındaki sitelerden yararlanabilirsiniz.

Unutmayın ki bu gezinin en ideal planı, plan yapmamaktır. Çünkü emin olun her yerde planınızı baltalayacak bir şeyler çıkacaktır. Akışına bırakın. :)


## 7. Ve Eğlence Başlasın!

Hazırlıklar bitti gibi? Çantanızı, pasaportunuzu, biletlerinizi bir kez daha kontrol edin. Tamam mıyız? Öyleyse,

> Yol açık, yola çık! 


### İlave Kaynaklar

- [TCDD Interrail Dokümanı](http://www.tcddtasimacilik.gov.tr/interrail)
- [Her türlü sorunuzu sorabileceğiniz Interrail Türkiye Facebook Grubu (ya da ailesi)](https://fb.com/groups/interrail.turkiye)
- [InterrailTurkiye.com](http://interrailturkiye.com)
- [PlansizGezgin.net](http://plansizgezgin.net/kategori/interrail)
- Faydasını gördüğüm [bir blog](https://mksengun.wordpress.com/interrail)

