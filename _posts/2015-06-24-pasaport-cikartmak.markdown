---
title: "Pasaport Çıkartmak"
layout: post
date: 2015-06-24 20:00
tag:
- pasaport
- seyahat
- interrail
category: blog
author: ekici
description: Test
---

Bir yurt dışı seyahatine niyetlendiniz ancak elinizde bir pasaportunuz yok. Yapmanız gereken işlemler arasında en kolay olanlardan biri pasaport çıkartmak. 

<p align="center">
  <img src="../assets/images/2015/interrail/pasaport1.png" alt="Pasaport"/>
</p>

Bunun için ihtiyacınız olan şeyler:

1. Kimlik aslı
2. 5x6cm ebatında 2 adet biyometrik fotoğraf
3. Pasaport defter ve harç bedelinin ıslak imzalı dekontu

Öncelikle [epasaport.gov.tr](http://epasaport.gov.tr/) üzerinden evinize yakın bir emniyet müdürlüğünden pasaport randevusu alın. (Artık ilçe emniyet müdürlüklerinden de pasaport alınabiliyor.) Ardından gerekli belgeleri toplamaya başlayın,

Biyometrik fotoğrafta arka fonun beyaz olması gerekmekte. Sakal (abartılı olmadığı sürece) problem olmuyor. En azından bende olmadı. :) Biyometrik fotoğrafla ilgili detaylı bilgi almak için [buraya](https://epasaport.egm.gov.tr/hakkinda/biyometrikfoto.aspx) tıklayın.

Defter ve harç bedelini dilediğiniz herhangi bir bankaya yatırabiliyorsunuz. Mümkün olan en tenha bankayı seçmek mantıklı olacaktır. Dekont üzerinde ıslak imza ve kaşe olması önemli.

Belgelerle birlikte randevu saatinizde emniyet müdürlüğüne gittiğinizde 5 dakika gibi kısa bir sürede işleminiz tamamlanıyor. Daha öncesinde parmak izi verenler için (örneğin sürücü belgesi alırken) bu işlem çok daha kısa sürüyor.

Pasaport harç bedellerine değinecek olursak,
- **1 yıllık** pasaport harç bedeli **188 TL**
- **2 yıllık** pasaport harç bedeli **335 TL**
- **3 yıllık** pasaport harç bedeli **441 TL**
- **10 yıllık** pasaport harç bedeli **505 TL**
- (2015 yılı itibarıyla)

2 ya da 3 yıl almak pek mantıklı olmasa gerek. 10 yıl alıp daha ekonomi yapmakta fayda var.

Pasaport defter bedeli ise fark gözetmeksizin **82.5 TL**.

Emniyetteki randevunun ardından pasaport 1 hafta içerisinde posta yoluyla eve geliyor. Eğer başvuru esnasında TC kimlik numarasını belirttiğiniz birisi var ise o kişi de pasaportunuzu teslim alabiliyor. Aksi takdirde sizden başkası teslim alamıyor.

Pasaportunuz hayırlı olsun. :)
