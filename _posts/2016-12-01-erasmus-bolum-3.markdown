---
title: "Erasmus Bölüm 3 - Freiburg Şehri ve Ulaşım"
layout: post
date: 2016-12-01 20:00
tag:
- erasmus
- almanya
- freiburg
- ulaşım
category: blog
author: ekici
description: Erasmus
---

Bu yazımda Almanya Freiburg hakkındaki genel bilgiler ile şehir trafiği ve toplu taşımayı ele aldım.

## Freiburg Hakkında

Baden-Würtemberg eyaletinde yer alan **Freiburg**, yaklaşık olarak **220.000**'lik bir nüfusa sahip ve Almanya'nın nüfus bazında **33. büyük şehri**.

Freiburg da tıpkı diğer Avrupa şehirleri gibi huzur ve düzen üzerine inşa edilmiş bir şehir. Hatta diğerlerinden daha yeşil ve daha sakin olduğunu söylemek mümkün. Hemen yakınında Schwarzwald (Black Forest)(Kara Orman meyvelerini duymuşsunuzdur 
belki) bulunuyor.

<iframe src="https://www.google.com/maps/embed?pb=!1m18!1m12!1m3!1d85451.56118653661!2d7.726208860291082!3d47.987404652045676!2m3!1f0!2f0!3f0!3m2!1i1024!2i768!4f13.1!3m3!1m2!1s0x47911b26560bd665%3A0x41f6bb7a5df57b0!2sFreiburg!5e0!3m2!1sen!2sde!4v1511548524150" width="600" height="450" frameborder="0" style="border:0" allowfullscreen></iframe>

Verilere göre Almanya'nın **en güneşli** şehri. Ama bu söze aldanmamak gerek. Çünkü bazen 10 gün boyunca güneşin hiç doğmadığı oluyor.

Hava sıcaklıklarına değinecek olursam Ankara'ya göre çok daha yaşanabilir bir kışa sahip. Hava sıcaklığı sıklıkla -2 ila 5 arasında gidip geliyor. Genellikle hep yumuşak ve stabil bir hava sıcaklığına sahip. (Gelecekten gelen edit) Birkaç kez -10 civarlarına düştü, Ocak ayında bir ara 15 gün kadar hava sıcaklığı hiç 0'ı geçmedi.

<p align="center">
  <img src="../assets/images/2016/erasmus/weather-freiburg.jpeg" alt="Erasmus"/>
  <img src="../assets/images/2016/erasmus/weather-ankara.jpeg" alt="Erasmus"/>
</p>

İnternette Freiburg dünyanın en yeşil şehri mi şeklinde tartışmalara denk gelmeniz mümkün. The Guardian'da 2008 yılında yayınlanan yazıya **[buradan](https://www.theguardian.com/environment/2008/mar/23/freiburg.germany.greenest.city)** ulaşabilirsiniz.

Wikipedia'da "The citizens of Freiburg are known in Germany for their love of cycling and recycling." denilmiş. Hakikaten bisiklet ve geri dönüşüm konularında bambaşka bir noktadalar.

2015 yılında Freiburg SC futbol takımı için yeni bir stadyum yapalım mı buna gerek var mı; yanıt evet ise nereye yapalım şeklinde bir **referandum** yapılmış. Sonuç olarak Freiburg havalimanının yanında inşa edilmesi kararı çıkmış. Halkın şehirdeki yapılaşmada nasıl söz sahibi olduğunu tahmin edebilirsiniz.

Wikipedia'ya göre şehirdeki **nüfusun %85'i Fransızca konuşuyor**. Hakikaten tanıştığım kişilerin büyük çoğunluğu Almanca ve İngilizce'ye ek olarak Fransızca ve/veya İspanyolca konuşabiliyor. Buna **[bölüm 5](http://burakekici.com/erasmus-bolum-5)**'te değindim.

Şehirde 2400 civarında Türk mevcut imiş. Bu sayı diğer Alman şehirlerindeki Türk oranına göre daha düşük. Bunun sebeplerinden biri bu eyalette fabrikaların nispeten daha az olması.

Almanya genelinde **geri dönüşüm oranı %65'lerde** ve bu Almanya'yı dünyada **1 numara**ya taşıyor. Şahsi tahminlerime göre bu geri dönüşüm oranı Freiburg'da daha yüksek.

Şehirde bir adet üniversite bulunuyor ve üniversitede yaklaşık 30-35 bin öğrenci eğitim görmekte. Bu öğrencilerin ise yaklaşık %30'u yani 10 bin kadarı uluslar arası.

Bir rivayete göre şehirdeki su arklarından birine düşmeniz bir Freiburglu ile evleneceğinize işaretmiş. :)

<p align="center">
  <img src="../assets/images/2016/erasmus/freiburg-bachle.jpg" alt="Erasmus"/>
</p>

Şu videoda Freiburg'un güzelliklerinden bir kısmını görmeniz mümkün,

<iframe width="550" height="340" src="https://www.youtube.com/embed/dlW4sG0jR-A?ecver=1" frameborder="0" gesture="media" allowfullscreen></iframe>

---

## Şehir İçi Ulaşım

Toplu taşıma bilinci bu şehirde oturmuş durumda. Araba fiyatları ülke genelinde çok ucuz olmasına rağmen, günün her saatinde tramları dolu görmeniz mümkün. Trafikteki araç sayısı bir hayli az. Bisiklet kullanımı da bir o kadar yüksek.

Freiburg'da toplu taşıma ve araç kullanım oranlarını aşağıdaki resimden görebilirsiniz.

<p align="center">
  <img src="../assets/images/2016/erasmus/freiburg-trafik-oran.jpg" alt="Erasmus"/>
</p>

Şehirdeki toplu taşıma ağı aşağıdaki gibi,

<p align="center">
  <img src="../assets/images/2016/erasmus/freiburg-toplu-tasima.jpg" alt="Erasmus"/>
</p>

### Bisiklet

Şehrin en güzel yönlerinden bir tanesi hemen hemen her yerinde bisiklet yolu mevcut. Bisiklet sürmeyi çok seven birisi olarak da bu duruma bayılıyorum.

Buraya geleli verdiğim en doğru kararlardan birisi bisiklet satın almaktı. Eh, Ankara'da bisikletle ulaşım pek mümkün olmadığı için mevcut fırsatı sonuna kadar değerlendirmem gerektiğini düşündüm ve pişman da değilim.

Bisiklet fiyatları biraz pahalı sayılabilir. 50 € civarından başlayan fiyatlar bin eurolara kadar çıkabiliyor. Ben birkaç ay idare edebilecek bir bisikleti 70 €'ya kilidiyle birlikte satın aldım.

<p align="center">
  <img src="../assets/images/2016/erasmus/freiburg-bisiklet.jpg" alt="Erasmus"/>
</p>

Bisikletimi aldıktan bir hafta sonra selede sorun çıktı ve geri götürdüğümde hemen tamir ettiler.

Ertesi hafta ise arka aks kırıldı. Tamire götürdüm, ertesi gün alabileceğimi söyleyip bana yedek bir bisiklet verdiler. İşte müşteri memnuniyeti! Herhangi bir ücret ödemeden bu sorun da çözülmüş oldu.

Şehirde bisiklet sürmek çok güvenli. Eğer yol benimse hiç sağıma soluma bile bakmadan dalıyorum, çünkü biliyorum ki herkes harfiyen kurallara uyuyor.

Mesela bir araç otoparktan çıkacakken bisiklet yolunu işgal etmişse hemen geri gidiyor ve yolu boşaltıyor. (İnsan kendini kıymetli hissediyor yahu.)

### Tram

Şehirde 5 adet tram hattı mevcut ve bu büyüklükteki bir şehir için yeterli oluyor.

Daha önce Almanya'ya geldiyseniz şahit olmuşsunuzdur. Tramlar inanılmaz dakik.

Bulunduğum yerden merkeze ulaşım için 4 numaralı hattı kullanıyorum. Gün içerisinde her 10 dakikada bir tram kalkıyor. Gece 11'den sonra sıklığı azalıyor ve yarım saatte bir kalkıyor.

Cuma ve cumartesi geceleri ise tramlar 24 saat çalışıyor. Hafta sonu eğlenmek isteyenler eve nasıl döneceğim kaygısı yaşamıyor. Zaten genellikle insanlar hep cuma cumartesi akşamlarında dışarı çıkıyorlar.

Tram hatları aşağıdaki gibi,

<p align="center">
  <img src="../assets/images/2016/erasmus/freiburg-tram.jpg" alt="Erasmus"/>
</p>

### Otobüs

Tram hatlarının bittiği yerden sonrasına otobüsler gidiyor. Şehirde nüfus yoğunluğuna göre iyi şekilde planlanmış bir otobüs hattı var. Yine tramlar gibi oldukça dakik bir şekilde çalışıyor.


### Ücretlendirmeler

Tramlara tek biniş ücreti **2.30 €**. Aylık bilet gibi bir şey almadığınız sürece bu tutar oldukça pahalı.

Öğrenciler için **Semester Ticket** fiyatı **89 €** ve dönem boyunca yani 6 ay boyunca geçerli. Yani aylığı yaklaşık **15 €**'ya tekabül ediyor. Sınırsız biniş hakkı sunduğu göz önünde bulundurulduğunda inanılmaz büyük bir nimet. Tamamen öğrenci dostu bir tarife.

### Genel

Şehirde otomobil kullanım oranı düşük.

Trafik kurallarına herkes harfiyen uyuyor. Dönüş yapan herkes istisnasız sinyal veriyor. Yaya geçitlerinde herkes yayaya öncelik tanıyor.

Aylardır daha hiç trafik kazası görmedim. Aynı şekilde tren ya da tramlar da kolay kolay gecikmiyor.

Tram ve otobüslere binerken herhangi bir turnikeden geçilmiyor ya da bir kart okutulmuyor. Herhangi bir kapıdan direkt olarak binebiliyorsunuz. Arada sırada bilet kontrolüne denk gelmeniz mümkün. Eğer biletsiz yakalanırsanız 60 € cezası var.

Eğer biletiniz yok ise tram içerisindeki bilet makinesinden bilet almanız mümkün.

### Google Maps Entegrasyonu

Freiburg, Google Maps ile çok iyi bir entegrasyona sahip. Herhangi bir yere gitmek için Google Maps'te aratmanız yeterli oluyor. Size hangi dakikada hangi trene binmeniz gerektiği, yolculuğun kaç dakika süreceği, nerede aktarma yapacağınızı adım adım bildiriyor.

<p align="center">
  <img src="../assets/images/2016/erasmus/freiburg-gmaps.png" alt="Erasmus" height="400"/>
</p>

Aynı şekilde marketlerin yoğunluğunu da Google Maps ile görmek mümkün. Veriler çoğunlukla tutarlı.

<p align="center">
  <img src="../assets/images/2016/erasmus/freiburg-market.png" alt="Erasmus" height="400"/>
</p>

Edit: **[Okuduğum bir habere göre](http://webrazzi.com/2016/12/08/google-haritalar-istanbul-ankarada-toplu-tasima-bilgilerini-gostermeye-basladi/)** artık Ankara ve İstanbul'da da toplu taşıma bilgilerine Google Maps ile ulaşmak mümkün.

---

## Şehirler Arası Ulaşım

Erasmus kapsamında elbette civardaki şehirleri de gezme fırsatları doğuyor. Bu geziler için kullanılabilecek bazı seçenekleri aşağıda listeledim.

### FlixBus

Candır can. Basel, Zürih, Heidelberg, Stuttgart ve pek çok yere 7-8 € gibi uygun bir fiyata gitmek mümkün. Pek çok şehir arasında çalışmakta.

Bileti kesinlikle önceden internetten almak gerekli. Otobüse binerken şoförden de alabiliyorsunuz fakat fiyat neredeyse ikiye katlıyor.

Avrupa'da tren ağları çok geliştiği için otobüsler Türkiye'deki kadar gelişmiş durumda değil. Mesela hiçbir şekilde yemek su meşrubat servisi yapılmıyor.

Otobüste koltuk numarası diye bir şey yok. Binip canınızın istediği yere oturabiliyorsunuz. Zaten genellikle herkes tek oturuyor. Tamamen dolu olduğunu görmek pek mümkün değil.

### DeinBus

Bu firma da FlixBus gibi bir otobüs firması. Biraz daha kötü bir organizasyonları var. Münih'e gidip gelirken fiyatı daha uygun olduğu için kullanmıştım.

### Trenler

Avrupa'daki tren hatlarının konforunu ve gelişmişliğini yazmama gerek yok sanırım. Ancak bir sorun var ise o da tek binişlerin çok pahalı olması. Seyahatinizi haftalar hatta mümkünse aylar öncesinden planlarsanız çok daha hesaplı bir şekilde işi bitirebilirsiniz.

Bir de Interrail nedir bilmiyorsanız, hiç duymamışsanız hemen araştırmanızı öneririm. Eski blog yazılarımda ben de bahsetmiştim. Ülkeler arası tek bir biniş fiyatına 15 gün boyunca tüm Avrupa'da kullanabileceğiniz bir bilete sahip olabiliyorsunuz Interrail bileti ile.

---

## Kaynaklar

- **[Wikipedia Freiburg im Breisgau](https://en.wikipedia.org/wiki/Freiburg_im_Breisgau)**
- **[Wikipedia Schwarzwald Stadion](https://en.wikipedia.org/wiki/Schwarzwald-Stadion)**
- **[VAG Freiburg Ulaşım Ağı](https://www.vag-freiburg.de/fileadmin/user_upload/documents/Netzplaene/VAG_Liniennetzplan.pdf)**

## Tüm seri

- **[Erasmus Bölüm 1 – Karar, Hazırlık ve Vize Alma Süreci](http://burakekici.com/erasmus-bolum-1)**
- **[Erasmus Bölüm 2 – Freiburg ve İlk İzlenimler](http://burakekici.com/erasmus-bolum-2)**
- Erasmus Bölüm 3 – Freiburg ve Ulaşım
- **[Erasmus Bölüm 4 – Dersler](http://burakekici.com/erasmus-bolum-4)**
- **[Erasmus Bölüm 5 – Ekonomi](http://burakekici.com/erasmus-bolum-5)**
- **[Erasmus Bölüm 6 – Dil](http://burakekici.com/erasmus-bolum-6)**
- **[Erasmus Bölüm 7 – Freiburg’da Yaşam](http://burakekici.com/erasmus-bolum-7)**
- **[Erasmus Bölüm 8 – Sonuç](http://burakekici.com/erasmus-bolum-7)**
